# -*- mode: mandoku-view; -*-
#+TITLE: 宣和奉使高麗圖經
#+DATE: 2015-08-24 22:47:06.658171
#+PROPERTY: ID KR2k0138
#+PROPERTY: BASEEDITION WYG    
#+PROPERTY: JUAN 提要
<pb:KR2k0138_WYG_000-1a>¶
欽定四庫全書　　　　史部十一¶
　宣和奉使髙麗圖經　　地理類十外紀之屬¶
　　提要¶
　　　　(臣/)等謹案宣和奉使髙麗圖經四十卷宋徐¶
　　　　兢撰兢字明叔號自信居士是書末附其行¶
　　　　狀稱甌寧人文獻通考則作和州厯陽人思¶
　　　　陵翰墨志又作信州徐兢似當以行狀為確¶
　　　　通考又稱兢為鉉之裔自題保大騎省世家¶
<pb:KR2k0138_WYG_000-1b>¶
　　　　考王銍黙記稱徐鉉無子惟鍇有後居攝山¶
　　　　前開茶肆號徐十郎鉉鍇誥勅尚存則通考¶
　　　　亦悞傳也据兢行狀宣和六年髙麗入貢遣¶
　　　　給事中路允廸報聘兢以奉議郎為國信使¶
　　　　提轄人船禮物官因撰髙麗圖經四十卷還¶
　　　　朝後詔給札上之詔對便殿賜同進士出身¶
　　　　擢知太宗正事兼掌書學後遷尚書刑部員¶
　　　　外郎其書分二十八門凡其國之山川風俗¶
<pb:KR2k0138_WYG_000-2a>¶
　　　　典章制度以及接待之儀文往來之道路無¶
　　　　不詳載而其自序尤拳拳于所繪之圖此本¶
　　　　但有書而無圗已非完本然前有其姪蕆題¶
　　　　詞一首稱書上御府其副藏家靖康丁未兵¶
　　　　亂失之後従醫者得其本惟海道二卷無恙¶
　　　　又述兢之言謂世傳其書往往圖亡而經存¶
　　　　欲追畫之不果就乃以所存者刻之澂江郡¶
　　　　齋周煇清波雜志亦稱兢仿元豐中王雲所¶
<pb:KR2k0138_WYG_000-2b>¶
　　　　撰雞林志為髙麗圖經物圖其形事為其説¶
　　　　葢徐素善丹青也宣和末老人在厯陽(案此/老人)¶
　　　　(字疑為先人之訛/葢指其父邦彦也)雖得見其書但能抄其文¶
　　　　畧其繪事乾道中刋于江隂郡齋者即家間¶
　　　　所傳之本圖亡而經存葢兵火後徐氏亦失¶
　　　　元本云云是宋時已無圖矣又張世南遊宦¶
　　　　記聞曰髙麗是年有請于上願得能書者至¶
　　　　國中于是以徐兢為國信使禮物官則兢之¶
<pb:KR2k0138_WYG_000-3a>¶
　　　　行特以工書遣而留心記載乃如是今其傳¶
　　　　書無一字傳世惟此編僅存考魏了翁鶴山¶
　　　　集稱兢篆于説文解字以外自為一家雖其¶
　　　　名兢字見于印文者亦與篆法不同云云則¶
　　　　其篆乃滅裂古法者宜不為後人所蔵弆然¶
　　　　此編已足以傳兢雖不傳其篆可也乾隆四¶
　　　　十二年二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR2k0138_WYG_000-3b>¶
　　　　　　　　　　總　校　官(臣/)陸　費　墀¶
#+PROPERTY: JUAN ［目録］
<pb:KR2k0138_WYG_000-4a>¶
欽定四庫全書　　　　　史部十一¶
　宣和奉使髙麗圖經　　　地理類十(外紀之屬/)¶
　　卷一¶
　　　建國¶
　　卷二¶
　　　世次¶
　　卷三¶
　　　城邑¶
<pb:KR2k0138_WYG_000-4b>¶
　　卷四¶
　　　門闕¶
　　卷五¶
　　　宫殿一¶
　　卷六¶
　　　宫殿二¶
　　卷七¶
　　　冠服¶
<pb:KR2k0138_WYG_000-5a>¶
　　卷八¶
　　　人物¶
　　卷九¶
　　　儀物一¶
　　卷十¶
　　　儀物二¶
　　卷十一¶
　　　仗衞一¶
<pb:KR2k0138_WYG_000-5b>¶
　　卷十二¶
　　　仗衞二¶
　　卷十三¶
　　　兵器¶
　　卷十四¶
　　　旗幟¶
　　卷十五¶
　　　車馬¶
<pb:KR2k0138_WYG_000-6a>¶
　　卷十六¶
　　　官府¶
　　卷十七¶
　　　祠宇¶
　　卷十八¶
　　　道教¶
　　卷十九¶
　　　民庶¶
<pb:KR2k0138_WYG_000-6b>¶
　　卷二十¶
　　　婦人¶
　　卷二十一¶
　　　皂𨽻¶
　　卷二十二¶
　　　雜俗一¶
　　卷二十三¶
　　　雜俗二¶
<pb:KR2k0138_WYG_000-7a>¶
　　卷二十四¶
　　　節仗¶
　　卷二十五¶
　　　受詔¶
　　卷二十六¶
　　　燕禮¶
　　卷二十七¶
　　　館舎¶
<pb:KR2k0138_WYG_000-7b>¶
　　卷二十八¶
　　　供帳一¶
　　卷二十九¶
　　　供帳二¶
　　卷三十¶
　　　器皿一¶
　　卷三十一¶
　　　器皿二¶
<pb:KR2k0138_WYG_000-8a>¶
　　卷三十二¶
　　　器皿三¶
　　卷三十三¶
　　　舟楫¶
　　卷三十四¶
　　　海道一¶
　　卷三十五¶
　　　海道二¶
<pb:KR2k0138_WYG_000-8b>¶
　　卷三十六¶
　　　海道三¶
　　卷三十七¶
　　　海道四¶
　　卷三十八¶
　　　海道五¶
　　卷三十九¶
　　　海道六¶
<pb:KR2k0138_WYG_000-9a>¶
　卷四十¶
　　同文¶
#+PROPERTY: JUAN 原序
<pb:KR2k0138_WYG_000-10a>¶
宣和奉使髙麗圖經原序¶
臣聞天子元正大朝㑹畢列四海圖籍于庭而王公侯¶
伯萬國輻凑此皆有以揆之故有司所藏嚴毖特甚而¶
使者之職尤以是為急在昔成周職方氏掌天下之圖¶
以掌天下之地辨其邦國都鄙四夷八蠻七閩九貉五¶
戎六狄之人民周知其利害而行人之官絡繹道路若¶
賀慶犒禬之類凡五物之故莫不有治若康樂厄貧之¶
類凡五物之辨莫不有書用以復命于王俾得以周知¶
<pb:KR2k0138_WYG_000-10b>¶
天下之故外史書之以為四方之志司徒集之以為土¶
地之圖誦訓道之以詔觀事土訓道之以詔地事此所¶
以一人之尊深居髙拱於九重而察四方萬里之逺如¶
指諸掌當沛公初入闗蕭何獨收秦圖書及天下已定¶
而漢盡得知其阨塞户口者繄何之明隋長孫晟之至¶
突厥每遊獵輒記其國土委曲歸表聞於文帝口陳形¶
勢手畫山川卒以展異日之效然則乗輶軒而使邦國¶
者其於圖籍固所先務矧惟髙麗在遼東非若侯甸近¶
<pb:KR2k0138_WYG_000-11a>¶
服可以朝下令而夕來上故圖籍之作尤為難也皇帝¶
天徳地業畢朝萬國乃眷髙麗被遇神考益加懐徠遴¶
擇在廷將命撫賜恩隆禮厚前未之有時給事中臣允¶
迪以通經之才超世之文取甲科著宿望中書舎人臣¶
墨卿學問髙明見於踐履恪守忠孝臨事不回並命而¶
行非獨其執節專對不減古人之膚使而風采聞望自¶
足以壯朝廷之威靈聳外夷之觀聽拜命未行㑹聞王¶
俣薨遂以奠慰之禮兼往臣愚猥承人乏獲聫使屬之¶
<pb:KR2k0138_WYG_000-11b>¶
末事之大者固從其長而區區得以專達者又不足以¶
補報朝廷器使之萬一退而自訟曰周爰咨詢歌於皇¶
華之詩則徧問以事正使者之職謹因耳目所及博采¶
衆説簡汰其同於中國者而取其異焉凡三百餘條釐¶
為四十卷物圖其形亊為之説名曰宣和奉使髙麗圖¶
經臣嘗觀崇寜中王雲所撰雞林志始疏其説而未圖¶
其形比者使行取以稽考為補已多今臣所著圖經手¶
披目覽而遐陬異域舉萃於前葢倣聚米之遺制也雖¶
<pb:KR2k0138_WYG_000-12a>¶
然昔漢張騫出使月氐十有三年而後歸僅能言其所¶
歴之國地形物産而已臣愚雖才不逮前人然在髙麗¶
纔及月餘授館之後則守以兵衞凡出館不過五六而¶
驅馳車馬之間獻酬尊俎之上耳目所及非若十三嵗¶
之久亦粗能得其建國立政之體風俗事物之宜使不¶
逃于繪畫紀次之列非敢矜博洽飾浮剽以塵冕旒之¶
聴葢摭其亊實以復于朝庶少逭將命之責也有詔上¶
之御府謹掇其大槩為之序云宣和六年八月日奉議¶
<pb:KR2k0138_WYG_000-12b>¶
郎充奉使髙麗國信所提轄人船禮物賜緋魚袋臣徐¶
兢謹序¶
　　仲父既以書上御府其副藏家靖康丁未春里人¶
　　徐周賔借觀未歸而寇至失書所在後十年家君¶
　　漕江西弭節于洪仲父來省或謂郡有北醫上宜¶
　　生實獲此書亟訪之其無恙者特海道二卷耳仲¶
　　父嘗為蕆言世傳余書往往圖亡而經存余追畫¶
　　之無難也然不果就嘻葢棺事乃已矣姑刻是留¶
<pb:KR2k0138_WYG_000-13a>¶
　　澂江郡齋來者尚有考焉乾道三年夏至日左朝¶
　　奉郎權發遣江隂軍主管學事徐蕆書¶
　¶
　¶
　¶
　¶
　¶
　¶
<pb:KR2k0138_WYG_000-13b>¶
　¶
　¶
　¶
　¶
　¶
　¶
　¶
　宣和奉使髙麗圖經原序¶
