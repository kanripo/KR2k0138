# -*- mode: mandoku-view; -*-
#+TITLE: 宣和奉使高麗圖經
#+DATE: 2015-08-24 22:47:06.738256
#+PROPERTY: ID KR2k0138
#+PROPERTY: BASEEDITION WYG    
#+PROPERTY: JUAN 卷五
<pb:KR2k0138_WYG_005-1a>¶
欽定四庫全書¶
　宣和奉使髙麗圖經卷五¶
　　　　　　　　　　　　　宋　徐兢　撰¶
　　宫殿一¶
臣仰惟神宗皇帝誕敷文教覃被遐方貢琛面内者梯¶
航沓至惟髙麗尤加禮遇因遣近侍銜命綏撫嘗頒睿¶
㫖凡相見處殿名鴟吻更不囘避以是知聖謨宏逺不¶
責蠻夷以小節而嘉其忠順之大義也夏童北敵氊城¶
<pb:KR2k0138_WYG_005-1b>¶
穹廬四時隨水草温凉以徙初無定都若髙麗自前史¶
已載其依山谷而居少田業力作不足以自資其俗節¶
於飲食而好脩宫室故至今王之所居堂構仍在圓¶
櫨方頂飛翬連甍丹碧藻飾望之潭潭然依崧山之脊¶
蹭道突兀古木交隂殆若嶽祠山寺而已今繪其形制¶
仍不廢其名也¶
　　　王府¶
王府内城環列十三門各揭名額隨方見義惟廣化門¶
<pb:KR2k0138_WYG_005-2a>¶
正東通長衢殿門十五惟神鳳為最華内府十六尚書¶
省為冠九殿參差㑹慶為正寢三閤鼎峙清燕為壯麗¶
復有小殿以為燕居之所日視事於便座惟施茵褥於¶
榻上國官親侍跪列其側聴受王㫖次第傳出大臣五¶
日一見别有議政之堂餘官則朔望之外四見於王聽¶
㫖受事則立於門外惟執奏官當門授之升堦復位皆¶
脱屨膝行而進退往來廷趨必面王磬折其謹如此至¶
餘屋宇則皆草創名浮於實不足詳紀析而圖之或互¶
<pb:KR2k0138_WYG_005-2b>¶
見於諸篇也¶
　　　㑹慶殿¶
㑹慶殿在閶闔門内别有殿門規模甚壯基址髙五丈¶
餘東西兩堦丹漆欄檻飾以銅花文彩雄麗冠於諸殿¶
兩廊通三十間中庭甃石地虚不堅行則有聲常禮不¶
敢居惟人使至則受詔拜表於庭下燕㑹則設使副之¶
席於殿之西楹東向上節位於東序中節位於西序下¶
節位於門之兩厦而北向餘禮則别殿以别之¶
<pb:KR2k0138_WYG_005-3a>¶
　　　乾徳殿¶
乾徳殿在㑹慶殿之西北别有殿門其制五間視㑹慶¶
殿差小故事人使至彼第三㑹王禮加勤特出姬侍則¶
燕於其中被使者至楷以拘衣制不講惟同㑹慶酬酢¶
而止若朝廷非專遣使雖郡吏使臣持牒傳㑹亦燕於¶
此殿特禮文有隆殺耳¶
　　　長和殿¶
長和殿在㑹慶之後直北一崗地勢髙峻形制益隘不¶
<pb:KR2k0138_WYG_005-3b>¶
逮乾徳兩廡皆帑藏其東貯聖朝所錫内府之珍其西¶
以儲其國金帛之類警備之卒視他所加嚴焉¶
　　　元徳殿¶
元徳殿在長和殿之後也地勢益髙營治草率聞其王¶
不常居惟鄰國侵逼邉陲有警則即之發兵命將若刑¶
殺樞要之事則與近臣親宻者一二人議決于此¶
　　　萬齡殿¶
萬齡殿在乾徳之後基構差小而藻飾華麗葢寢室¶
<pb:KR2k0138_WYG_005-4a>¶
也姬嬪侍女於兩廡列室而環居自崧山之半下視其¶
室奥亦不甚寛敞諒其姬侍之數亦稱其居耳¶
　¶
　¶
　¶
　¶
　¶
　¶
<pb:KR2k0138_WYG_005-4b>¶
　¶
　¶
　¶
　¶
　¶
　¶
　¶
　宣和奉使髙麗圖經卷五¶
