# -*- mode: mandoku-view; -*-
#+TITLE: 宣和奉使高麗圖經
#+DATE: 2015-08-24 22:47:07.013693
#+PROPERTY: ID KR2k0138
#+PROPERTY: BASEEDITION WYG    
#+PROPERTY: JUAN 卷二十五
<pb:KR2k0138_WYG_025-1a>¶
欽定四庫全書¶
　宣和奉使髙麗圖經卷二十五¶
　　　　　　　　　　　　　宋　徐兢　撰¶
　　受詔¶
臣聞周使宰孔賜齊侯胙將下拜孔曰且有後命天子¶
以伯舅耋老加賜勞一級無下拜對曰天威不違顔咫¶
尺小白余敢貪天子之命恐隕越于下以遺天子羞敢¶
不下拜下拜登受夫周室之衰禮去其籍僅有存者齊¶
<pb:KR2k0138_WYG_025-1b>¶
侯雖霸不敢廢禮今天子威靈所被震疊海表而綏懐¶
之意情文腆縟是宜麗人恪恭明命如瞻天表不敢少¶
怠以虞隕越今圖其趨事執禮之勤以備觀考¶
　　　迎詔¶
使副奉詔入順天館十日内卜吉王乃受詔前期一日¶
先遣説儀官與使副相見次日遣闕使一員至館都轄¶
提轄官對捧詔入采輿内儀仗兵甲迎導前行使副館¶
伴闕使同上馬下節在其前步行上中節騎馬後隨國¶
<pb:KR2k0138_WYG_025-2a>¶
官先於館門外排立候詔書出館當道再拜訖乗馬前¶
導至王府入廣化門次入左同徳門至昇平門外上中¶
節下馬引接指使等馬前步行上節後從入神鳯門至¶
閶闔門外使副下馬國王與國官以次迎詔再拜訖采¶
輿入止㑹慶殿門外¶
　　　導詔¶
采輿既入止㑹慶殿門外都轄提轄官自輿中捧詔出¶
奉安于幕位使副少憩國王復降門下西嚮立使副與¶
<pb:KR2k0138_WYG_025-2b>¶
國王並行導入中門上節禮物等分兩序入㑹慶殿下¶
以俟國王受詔¶
　　　拜詔¶
國王導詔入㑹慶殿廷下設香案面西立使副位北上¶
面南立上節官以次序位於使副之後國官立班于王¶
之後王再拜躬問聖體乃復位舞蹈再拜己國官拜舞¶
如王之儀國信使稱有勅國王再拜起躬聽口宣乃搢¶
笏跪副使以詔授使使以詔授王詔曰髙麗國王王楷¶
<pb:KR2k0138_WYG_025-3a>¶
逖聞嗣國甫謹修方諒惟善繼之初克懋統承之望遽¶
經變故深劇傷摧肆遄命使之華往諭象賢之寵載蕃¶
賚予併示哀榮宜祗服於王靈用永遵於侯度今差通¶
議大夫守尚書禮部侍郎元城縣開國男食邑三百户¶
路允迪太中大夫中書舎人清河縣開國伯食邑九百¶
户傅墨卿充國信使副賜卿國信禮物等具如别録至¶
可領也故兹詔示想宜知悉春暄卿比平安好遣書指¶
不多及王受詔乃授國官出笏舞蹈如初之儀國官亦¶
<pb:KR2k0138_WYG_025-3b>¶
如之¶
　　　起居¶
使副既導詔至于廷王再拜興避席躬問聖體使亦避¶
席躬答曰近離闕下皇帝聖躬萬福各復位拜舞如受¶
詔之儀先是自全抵廣凡三州牧問聖體如王之儀至¶
其接送館伴官相見亦如之¶
　　　祭奠¶
壬寅春二月使副被㫖以國信使事行夏四月聞俣薨¶
<pb:KR2k0138_WYG_025-4a>¶
兼以祭奠吊慰遵元豐制也癸卯六月十三日甲午使¶
副到館王既受詔越二日王先遣人告辦都轄吴徳休¶
往啓建佛事次日提轄官徐兢押所賜祭奠禮物陳列¶
于前至日質明使副與三節官吏奉詔輿至長慶宫三¶
節休于次使副易帶以烏犀仍去式候時至入祭室王¶
楷素服立于東楹使副再拜興使跪宣御製祭文曰維¶
宣和五年嵗次癸卯三月甲寅朔十四日丁卯皇帝遣¶
使通議大夫守尚書禮部侍郎元城縣開國男食邑三¶
<pb:KR2k0138_WYG_025-4b>¶
百户路允迪太中大夫中書舎人清河縣開國伯食邑¶
九百户傅墨卿致祭于髙麗國王之靈惟王躬有一徳¶
嗣兹東土孝友肅恭惠迪神民克紹于前文人四國是¶
式而忠誠夙著義篤勤王旅貢在廷朕命惟謹朕惟王¶
外界海隅而能知役志于享乃心罔不在王室嘉乃丕¶
績眷顧不忘方將洊飭使人往諭朕志示鎮撫于爾邦¶
孰謂天不憗遺遽聞大故邦國殄瘁震悼於懐今錫爾¶
䘏典用褒乃顯徳以輯寜爾邦尚其來止歆我寵靈永¶
<pb:KR2k0138_WYG_025-5a>¶
垂佑于爾後人服休無斁尚饗¶
　　　弔慰¶
是日祭奠禮畢少退乃行弔慰禮先於廷中設香案西¶
望天闕王楷素服面西立使位南面西上副使又次之¶
副使以詔授使使以詔授王王磬折鞠躬再拜跪受之¶
詔曰髙麗國王王楷惟爾先王祗慎明徳宜綏厥位¶
毗于一人天命難諶遽以訃諗緬惟永嘉諒劇傷摧纂¶
嗣之初踐修是屬勉思抑割用副眷懐今差國信使通¶
<pb:KR2k0138_WYG_025-5b>¶
議大夫守尚書禮部侍郎元城縣開國男食邑三百户¶
路允迪副使太中大夫中書舎人清河縣開國伯食邑¶
九百户傅墨卿兼祭奠弔慰并賜祭奠弔慰禮物等具¶
如别録至可領也故兹詔示想宜知悉春暄卿比平安¶
好遣書指不多及¶
　¶
　¶
　宣和奉使髙麗圖經卷二十五¶
