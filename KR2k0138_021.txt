# -*- mode: mandoku-view; -*-
#+TITLE: 宣和奉使高麗圖經
#+DATE: 2015-08-24 22:47:06.943616
#+PROPERTY: ID KR2k0138
#+PROPERTY: BASEEDITION WYG    
#+PROPERTY: JUAN 卷二十一
<pb:KR2k0138_WYG_021-1a>¶
欽定四庫全書¶
　宣和奉使髙麗圖經卷二十一¶
　　　　　　　　　　　　　宋　徐兢　撰¶
　　皂𨽻¶
臣聞諸蠻之國雕題交趾被髮文身豺狼與居麋鹿與¶
遊豈復知張官置吏之法哉唯髙麗則不然衣冠禮義¶
君臣上下燦然有文法以相接也内置臺省院監外置¶
州府郡邑設官分職選吏任事在上則舉其綱目在下¶
<pb:KR2k0138_WYG_021-1b>¶
則任其繁劇雖一國之事簡而當理追胥呼索但片紙¶
數字民不敢失其期㑹也故自中書給事中樞堂官以¶
至夫民長無敢息豫其國官吏遇諸途必跪拜鞠躬言¶
事則膝行而前上呼低面以聽奉之自非久陶聖化能¶
若是乎今自吏職以迄驅使並列圖于左¶
　　　吏職¶
吏職之服與庶官服色不異但緑衣時有深淺舊傳髙¶
麗倣唐製衣碧今詢之非也葢其國民貧俗儉一袍之¶
<pb:KR2k0138_WYG_021-2a>¶
費動凖白金一斤每經澣濯再染色深如碧非是别一¶
等服也然省府補吏不限流品貴家之子弟時亦為之¶
今此青服當是吏之世襲者耳¶
　　　散員¶
散員之服紫羅窄衣幞頭革履如中華班直殿侍之類¶
也武臣子弟兵衞出職皆補之每人使至則捧盤授爵¶
執衣侍巾皆用之¶
　　　人吏¶
<pb:KR2k0138_WYG_021-2b>¶
人吏之稱非比省府之職也葢倉庫司屬州縣出納金¶
穀布帛之流皂衣幞頭烏革句履時於衞市稠人中見¶
之或云趨官府則間有易色衣者¶
　　　丁吏¶
丁吏葢丁壯之人初置吏者也舊説轉為頂禮葢是語¶
音訛謬自此升補為吏曰吏而後授官自令官而下各¶
給丁吏以備使令視官品而為多寡之差其常執事則¶
文羅頭巾人使至則加幘每貴臣從者一二人唯伴官¶
<pb:KR2k0138_WYG_021-3a>¶
屈使從者與使副所給一等服飾耳¶
　　　房子¶
房子使館之給役者也每房自使副(闕三字/)官品髙下¶
而為之多寡其服文羅頭巾紫衣負帶皂屨葢擇善供¶
應者為之觀其守(闕/)葢甚又善筆札髙麗俸禄至薄唯¶
給生菜蔬茹而已常時亦罕食肉每人使至正當大暑¶
飲食臭惡必推其餘與之飲㗖自如而又以其餘歸遺¶
于家至禮畢出館泣數行下大抵麗人之於中國其情¶
<pb:KR2k0138_WYG_021-3b>¶
加厚故雖房子亦懐惓惓焉¶
　　　小親侍¶
小親侍紫衣頭巾復被其髮葢宫帷中所使小童也王¶
之貴戚與從臣時亦給之麗人大率未娶者皆褁巾而¶
被髮于後既娶而後束髮其為小親侍皆纔十餘嵗稍¶
長則出宫焉¶
　　　驅使¶
驅使與仙郎相類大抵皆未娶之人在貴家子弟則稱¶
<pb:KR2k0138_WYG_021-4a>¶
仙郎故其衣或紗或羅皆皂也又有一等縿袖烏巾即¶
庶官小吏之奴名驅使者也¶
　¶
　¶
　¶
　¶
　¶
　¶
<pb:KR2k0138_WYG_021-4b>¶
　¶
　¶
　¶
　¶
　¶
　¶
　¶
　宣和奉使髙麗圖經卷二十一¶
