# -*- mode: mandoku-view; -*-
#+TITLE: 宣和奉使高麗圖經
#+DATE: 2015-08-24 22:47:06.839228
#+PROPERTY: ID KR2k0138
#+PROPERTY: BASEEDITION WYG    
#+PROPERTY: JUAN 卷十四
<pb:KR2k0138_WYG_014-1a>¶
欽定四庫全書¶
　宣和奉使髙麗圖經卷十四¶
　　　　　　　　　　　　　宋　徐兢　撰¶
　　旗幟¶
臣聞髙麗儀制每齋祭祀天則建大旗十面各隨其方¶
之色錯繪神物號曰神旗其制極廣每旗當用帛數疋¶
下以車軸逐車以緋衣仗軍十數人駕之隨王所在次¶
第安立四面各施大繩以備風勢髙十餘丈國人望神¶
<pb:KR2k0138_WYG_014-1b>¶
旗所植則不敢向惟詔書初入城以至受禮皆特用之¶
葢尊上命也餘有五方中旗自上羣山島已見之惟紅¶
旗有飾龍虎猛軍甲士所執又有小白旗大不盈掌繫¶
於矛上畧同兒戲今並列于圖云¶
　　　象旗¶
象旗二其制身與旒皆黒法水數也中繪一象前一武¶
士持一金戈復以大繩牽掣其首有左顧之意行則舉¶
其後轅隨地勢扶持而前至行禮之時則依方向建立¶
<pb:KR2k0138_WYG_014-2a>¶
衆旗之位以黒為先考之禮經武車綏旌徳車結旌則¶
知建旗於車自古已然不特髙麗也¶
　　　鷹隼旗¶
鷹隼旗二其制身與旒皆赤法火數也中繪鷹隼鶱騰¶
而上有疾而速之意周官鳥隼為旟今此赤旗用鷹亦¶
偶合古制也其行在象旗之次¶
　　　海馬旗¶
海馬旗二其制身與旒皆青法木數也中繪一馬前膊有¶
<pb:KR2k0138_WYG_014-2b>¶
鬛狀如火熾葢馬火畜也繪於青旗以象木火相生位¶
應青龍朱雀二神其行在鷹旗之次¶
　　　鳳旗¶
鳳旗二其制身與旒皆白法土數也中繪飛鳳鳳之為¶
物身被五綵位應中宫葢五行非土不生故五方之色¶
備於羽毛所宜取象其行在太白旗之次¶
　　　太白旗¶
太白旗二其制身與旒皆白法金水數也中繪一人金¶
<pb:KR2k0138_WYG_014-3a>¶
冠玉圭黄衣緑帔以象太白下乗一龜龜有蛇首取其¶
合形葢金為水母水能生金位應白虎真武二神禮經¶
載國君之行前朱雀而後𤣥武左青龍而右白虎於二¶
旗互見頗合古制其行在馬旗之次¶
　　　北方旗¶
北方之旗黒色一旒其廣二幅無繪繡之文人使初至¶
境以迄入城與諸旗為前導其行無次其建無數以青¶
衣軍執之初國信使副依舊例給錦繡間錯轉光旗四¶
<pb:KR2k0138_WYG_014-3b>¶
十面詔書初入城令舟人執而前導輝映郊野麗人駭¶
觀頌目(闕/)其陋焉¶
南方之旗赤色一旒中繪神人手執木檛差異他者五¶
方之旗獨赤旗為多耳¶
東方之旗青色一旒中無繪繡廣狹多少與諸旗相對¶
西方之旗白色一旒亦無繪繡比之諸旗數目差少¶
中央之旗黄色一旒亦無繪繡惟羣山島紫燕島祇迎¶
信使列於海岸則有之又有一等雜采間錯中有(闕/)光¶
<pb:KR2k0138_WYG_014-4a>¶
四角繪雲氣諸州巡尉戰船邏兵執之¶
　　　小旗¶
小旗之制紅旒白身上繪緑雲人使入城國王迎詔則¶
龍虎數萬人被甲執之夾道¶
　¶
　¶
　¶
　¶
<pb:KR2k0138_WYG_014-4b>¶
　¶
　¶
　¶
　¶
　¶
　¶
　¶
　宣和奉使髙麗圖經卷十四¶
