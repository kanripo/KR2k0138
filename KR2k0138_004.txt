# -*- mode: mandoku-view; -*-
#+TITLE: 宣和奉使高麗圖經
#+DATE: 2015-08-24 22:47:06.728526
#+PROPERTY: ID KR2k0138
#+PROPERTY: BASEEDITION WYG    
#+PROPERTY: JUAN 卷四
<pb:KR2k0138_WYG_004-1a>¶
欽定四庫全書¶
　宣和奉使髙麗圖經卷四¶
　　　　　　　　　　　　　宋　徐兢　撰¶
　　門闕¶
臣聞黄帝堯舜尚象於豫乃設重門擊柝以待暴客後¶
世聖人又差尊卑而為之等故天子之門曰臯曰庫曰¶
雉曰應曰路凡五諸侯則去其二焉曰庫曰雉曰路而¶
已魯為周公後而新作雉門兩觀且不逃春秋之譏況¶
<pb:KR2k0138_WYG_004-1b>¶
其他侯乎髙麗門闕之制亦頗遵古侯禮雖其屢聘上¶
國亦頗效顰學步然材之工拙終以朴陋云¶
　　　宣義門¶
宣義門即王城之正西門也西為金方於五帝屬義故¶
以名之其正門二重上有樓觀合為瓮城南北兩偏列¶
開門相對各有武夫守衞其中門不常開惟王與使者¶
出入餘悉繇偏門也自碧瀾亭以至西郊乃過此門而¶
後入館王城之門惟此最大且華葢為國朝人使設也¶
<pb:KR2k0138_WYG_004-2a>¶
　　　外門¶
王城諸門大率草創惟宣義門以使者出入之所北昌¶
門為使者回程祠廟之路故極加嚴飾他不逮也自㑹¶
賔長霸等門其制畧同惟當其中為兩户無尊卑皆得¶
出入其城皆無夾柱䕶以鐵筩上為小廊隨山形髙下¶
而築之自下而望崧山之脊城垣繚繞若蛇虺蜿蜒之¶
形長霸門通安東府光徳門通正州宣仁門通揚金羅¶
三州崇仁門通日本安定門通慶廣清三州宣祺門通¶
<pb:KR2k0138_WYG_004-2b>¶
大金國北昌門通三角山薪炭松子布帛所出之道也¶
　　　廣化門¶
廣化門王府之偏門也其方面東而形制畧如宣義獨¶
無瓮城藻飾之工過之亦開三門南偏門榜儀制今四¶
事北門榜周易乾卦繇辭五字仍有春貼子云雪痕尚¶
在三雲陛日脚初升五鳯樓百辟稱觴千萬夀衮龍衣¶
上瑞光浮¶
　　　昇平門¶
<pb:KR2k0138_WYG_004-3a>¶
昇平門即王宫之正南門也上為重樓旁起兩觀三門¶
並列制益宏大四阿各有銅火珠為飾自門之内左右¶
分為兩亭皆曰同樂矮牆幾百堵相屬以至神鳯門而¶
門之制又壯大於昇平矣東曰春徳通世子宫西曰太¶
初通王居備坐又十餘步即閶闔門乃王奉迎詔書之¶
所也左右兩掖有承天門自是而上山勢稍逼中庭隘¶
狹去㑹慶殿門外不過數丈耳昇平神鳳閶闔三門制¶
度文采大抵相類焉神鳳為冠題牓之字金書朱地有¶
<pb:KR2k0138_WYG_004-3b>¶
歐率更之體大抵麗人多法古不敢以臆説己見而妄¶
為俗體也¶
　　　同徳門¶
同徳左右二門相對其中即昇平門也形制畧似殿門¶
而極髙惟無臺觀昌徳㑹賔春宫承休其制與同徳不¶
異特閣門與承天二門差褊爾¶
　　　殿門¶
㑹慶殿門在山之半石梯磴道髙可五丈葢正殿之門¶
<pb:KR2k0138_WYG_004-4a>¶
也並列三門中門惟詔書得入王與人使分左右而行¶
門外列㦸二十四枝甲胄之士執其儀衞守衞甚衆特¶
嚴於他門爾¶
　¶
　¶
　¶
　¶
　¶
<pb:KR2k0138_WYG_004-4b>¶
　¶
　¶
　¶
　¶
　¶
　¶
　¶
　宣和奉使髙麗圖經卷四¶
