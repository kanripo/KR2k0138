# -*- mode: mandoku-view; -*-
#+TITLE: 宣和奉使高麗圖經
#+DATE: 2015-08-24 22:47:07.091904
#+PROPERTY: ID KR2k0138
#+PROPERTY: BASEEDITION WYG    
#+PROPERTY: JUAN 卷二十九
<pb:KR2k0138_WYG_029-1a>¶
欽定四庫全書¶
　宣和奉使髙麗圖經卷二十九¶
　　　　　　　　　　　　　宋　徐兢　撰¶
　　供帳二¶
　　　繡枕¶
繡枕之形白紵為囊中實以香草兩頭蹙金盤綫花文¶
極巧復以絳羅裝飾如蓮荷之狀三節供給其制一等¶
　　　寢衣¶
<pb:KR2k0138_WYG_029-1b>¶
寢衣之制紅黄為表而以白紵裏之裏大於表四邊各¶
餘一尺¶
　　　紵裳¶
紵裳之制表裏六幅要不用横帛而繫二帶三節每位¶
各與紵衣同設以待沐浴之用¶
　　　紵衣¶
紵衣即中單也國俗不用純領自王至于民庶無男女¶
悉服之¶
<pb:KR2k0138_WYG_029-2a>¶
　　　畫摺扇¶
畫摺扇金銀塗飾復繪其國山林人馬女子之形麗人¶
不能之云是日本所作觀其所饋衣物信然¶
　　　杉扇¶
杉扇不甚工惟以日本白杉木劈削如紙貫以綵組相¶
比如羽亦可招風¶
　　　白摺扇¶
白摺扇編竹為骨而裁藤紙鞔之閒用銀銅釘飾以竹¶
<pb:KR2k0138_WYG_029-2b>¶
數多者為貴供給趨事之人藏於懐袖之閒其用甚便¶
　　　松扇¶
松扇取松之柔條細削成縷搥壓成綫而後織成上有¶
花文不減穿藤之巧唯王府所遺使者最工¶
　　　草履¶
草履之形前低後昻形狀詭異國中無男女少長悉履¶
之¶
　宣和奉使髙麗圖經卷二十九¶
