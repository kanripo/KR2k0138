# -*- mode: mandoku-view; -*-
#+TITLE: 宣和奉使高麗圖經
#+DATE: 2015-08-24 22:47:06.800237
#+PROPERTY: ID KR2k0138
#+PROPERTY: BASEEDITION WYG    
#+PROPERTY: JUAN 卷十
<pb:KR2k0138_WYG_010-1a>¶
欽定四庫全書¶
　宣和奉使髙麗圖經卷十¶
　　　　　　　　　　　　　宋　徐兢　撰¶
　　儀物二¶
　　　華葢¶
華葢之制文羅繪繡間錯為之上有六角各出流蘇狀¶
如佩環五采垂帶相比仍有鸞聲其葢縱三尺横六尺¶
長二丈五尺大禮則以金吾仗衞軍執之立於閶闔門¶
<pb:KR2k0138_WYG_010-1b>¶
外¶
　　　黄幡¶
黄幡之制以文羅為之上繡祥雲其形上鋭兩角設流¶
蘇動揺有聲幡之首尾通長九尺濶一丈五尺竿長一¶
丈五尺大禮則以與華葢並列而所執之軍服飾一等¶
也¶
　　　豹尾¶
豹尾之制建於矛上大小不一當是隨其獸之形而取¶
<pb:KR2k0138_WYG_010-2a>¶
之迎詔則以千牛衞軍執之在前及門則立於同徳昇¶
平兩問也¶
　　　金鉞¶
金鉞之制畧同柱斧於竿之杪立一翔鸞行則動揺有¶
騫騰之勢王行則龍虎親衞軍將一人執之從于後¶
　　　毬杖¶
毬杖之制以木刻成褁以白金中有小好貫采綬而垂¶
之大禮則以散員校尉十人執之立於㑹慶殿兩階之¶
<pb:KR2k0138_WYG_010-2b>¶
下¶
　　　旂斾¶
旂斾之制以絳羅為之次第相屬繋於竿上又於其杪¶
以白羽為之飾自羣山島已見之惟領軍執事者各給¶
焉葢藉以指麾之物此衞軍所以旂頭為髙品也¶
　¶
　¶
　宣和奉使髙麗圖經卷十¶
